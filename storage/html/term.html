<p>1. ข้อตกลงและเงื่อนไขนี้มีขึ้นเพื่อใช้ในการกำกับดูแลการเข้าใช้เว็บไซต์ศูนย์เรียนรู้ดิจิทัลฯ ระบบการสอบออนไลน์ (IPST Learning Space Online Testing System) ของสถาบันส่งเสริม การสอนวิทยาศาสตร์และเทคโนโลยี (“สสวท.”) โดยการที่ผู้ใช้บริการเข้าในเว็บไซต์นี้ ผู้ใช้บริการตกลง และยินยอมที่จะปฏิบัติตามข้อตกลงและเงื่อนไข ตลอดจนข้อจำกัดความรับผิด ในการใช้เว็บไซต์นี้ ทุกประการ</p><p>2. ผู้ใช้บริการเป็นผู้รับผิดชอบ จัดหา และบำรุงรักษาสายโทรศัพท์ อุปกรณ์เครื่องคอมพิวเตอร์ และ/หรืออุปกรณ์อื่นๆ ที่จำเป็น รวมทั้งค่าใช้จ่ายต่างๆ ที่เกี่ยวข้อง เพื่อการเข้าใช้เว็บไซต์นี้</p><p>3. ผู้ใช้บริการจะต้องใช้เว็บไซต์นี้อย่างถูกต้องตามกฎหมาย ห้ามผู้ใช้บริการปิดประกาศ (post) ใดๆ และ/หรือรับส่งข้อมูลผ่านเว็บไซต์นี้ ในลักษณะที่ผิดกฎหมาย ผิดศีลธรรมอันดี ละเมิดสิทธิของ บุคคลอื่น ข่มขู่ หรือลามกอนาจาร รวมทั้งห้ามปิดประกาศ (post) อัพโหลด (upload) หรือทำให้มีขึ้น ซึ่งสิ่งที่ถูกคุ้มครองด้วยกฎหมายทรัพย์สินทางปัญญาบนเว็บไซต์นี้ โดยไม่ได้รับความยินยอมจากเจ้าของ งานทรัพย์สินทางปัญญานั้นๆ ก่อน ภาระหน้าที่ในการตัดสินใจว่าสิ่งใดเป็นสิ่งที่ถูกคุ้มครองภายใต้กฎหมายทรัพย์สินทางปัญญาอยู่ที่ ผู้ใช้บริการ โดยผู้ใช้บริการจะต้องรับผิดชอบแต่เพียงผู้เดียวในความเสียหายใดๆ ที่เกิดขึ้นจากการละเมิดลิขสิทธิ์ทรัพย์สินทางปัญญา</p><p>4. ห้ามผู้ใช้บริการประกาศโฆษณา ประชาสัมพันธ์ สินค้าหรือบริการใดๆ บนเว็บไซต์นี้ รวมทั้งการโฆษณาชวนเชื่อให้ผู้ใช้บริการเว็บไซต์นี้ สมัครเป็นสมาชิกของเว็บไซต์อื่นๆ เว้นแต่จะได้รับความยินยอมเป็นลายลักษณ์อักษรอย่างชัดแจ้งจาก สสวท. ก่อน</p><p>5. ผู้ใช้บริการตกลง ยินยอม และเข้าใจโดยชัดแจ้งแล้วว่าผู้ใช้บริการเข้าใช้บริการเว็บไซต์ โดยความเสี่ยงของผู้ใช้บริการเองทั้งสิ้น สสวท. หรือพนักงานของ สสวท. หรือตัวแทนของ สสวท. ไม่รับประกันว่าเว็บไซต์จะปราศจากข้อผิดพลาดหรือข้อขัดข้อง รวมทั้งไม่รับประกันถึงความถูกต้อง และความน่าเชื่อถือของข้อมูลหรือบริการใดๆ บนเว็บไซต์</p><p>6. ผู้ใช้บริการยินยอมให้ สสวท. หรือผู้ใดก็ตามที่ สสวท. เห็นสมควร ทำการตรวจสอบและควบคุมเนื้อหาของข้อมูลบนเว็บไซต์ทั้งหมด รวมทั้งทำการลบ และ/หรือ แก้ไขสิ่งใดๆ ที่ผู้ใช้บริการได้ทำให้มี ขึ้นบนเว็บไซต์โดยไม่ต้องแจ้งให้ทราบล่วงหน้า</p><p>7. การให้บริการของเว็บไซต์นี้ เป็นการให้บริการตามสภาพ และตามสถานะที่เป็นอยู่ โดยไม่มีการรับ ประกันใดๆ ทั้งสิ้น ไม่ว่าทางตรงหรือทางอ้อม ข้อจำกัดความรับผิดนี้ใช้กับความเสียหายใดๆ ที่เกิด ขึ้นจากการให้บริการ ข้อผิดพลาด การละเว้น การขัดข้อง ข้อบกพร่อง การล่าช้าในการ ให้บริการส่ง ข้อมูล และคอมพิวเตอร์ไวรัส รวมทั้งการเข้าถึงโดยไม่มีอำนาจเพื่อเข้าใช้หรือ เปลี่ยนแปลงข้อมูล ผู้ใช้บริการรับทราบว่า สสวท. ไม่ต้องรับผิดชอบในกรณีหมิ่นประมาทหรือ การกระทำอันเป็นการผิดกฎหมาย ของผู้ใช้บริการรายอื่น หรือของบุคคลอื่น และความเสี่ยงในการรับผิดในความเสียหายที่ อาจเกิดใดๆทั้งหมดตกอยู่กับผู้ใช้บริการเท่านั้น</p><p>8. เว็บไซต์นี้ มีสิ่งที่ถูกคุ้มครองด้วยกฎหมายทรัพย์สินทางปัญญา เช่น ข้อความ (text) ซอฟต์แวร์ รูปภาพ วีดีโอ กราฟิก (graphic) เพลง และเสียง ห้ามมิให้ผู้ใช้บริการแก้ไข ดัดแปลง ทำซ้ำ หรือมีส่วนร่วมในการกระทำดังกล่าวในทุกกรณี เว้นแต่จะได้รับความยินยอม เป็นลายลักษณ์อักษรอย่างชัดแจ้งและถูกต้องจาก สสวท. หรือเจ้าของงานทรัพย์สินทางปัญญานั้นๆ ก่อน แล้วแต่กรณี และผู้ใช้บริการสามารถดาวน์โหลด (download) และใช้สิ่งที่ถูกคุ้มครองด้วยทรัพย์สินทางปัญญา เพื่อใช้ประโยชน์ของตนเองเท่านั้น</p><p>9. สสวท. สงวนสิทธิที่จะแก้ไขเปลี่ยนแปลง หรือหยุดให้บริการเนื้อหาส่วนใดส่วนหนึ่ง หรือทั้งหมด เมื่อใดก็ได้ รวมทั้งสงวนสิทธิที่จะ แก้ไข เปลี่ยนแปลง เพิ่มเติมข้อตกลงและเงื่อนไข ส่วนหนึ่งส่วนใด หรือทั้งหมดได้โดยไม่ต้องแจ้งให้ทราบล่วงหน้า และให้ถือว่าการแก้ไข เปลี่ยนแปลง เพิ่มเติมนั้นมีผล บังคับใช้ทันที และการที่ผู้ใช้บริการเข้าใช้เว็บไซต์นี้ภายหลังจาก การแก้ไข เปลี่ยนแปลง เพิ่มเติมดังกล่าวถือว่าผู้ใช้บริการได้ตกลงยินยอมตามข้อตกลงและเงื่อนไขใหม่นั้นแล้ว</p><p>10. สสวท. หรือผู้ใด หรือหน่วยงานใดที่เกี่ยวข้องในการสร้าง การดำเนินการ การบำรุงรักษา การเผยแพร่ เว็บไซต์ รวมทั้งผู้ร่วมให้ บริการด้านข้อมูล (content partners) จะไม่ต้องรับผิด สำหรับความเสียหายไม่ว่ากรณีใดๆ ที่เกิดขึ้นจากการใช้ หรือการไม่สามารถใช้ บริการเว็บไซต์ส่วนหนึ่งส่วนใดหรือทั้งหมด ทั้งนี้ สสวท. จะให้ความช่วยเหลือในการกู้คืนข้อมูลอย่างสุดความสามารถ</p><p>11. สสวท. ขอสงวนสิทธิระงับการให้บริการแก่ผู้ใช้งาน ในกรณีดังต่อไปนี้11.1  มีการใช้งานที่ไม่ตรงกับวัตถุประสงค์ของระบบ หรือกระทำการที่ก่อให้เกิดปัญหาทางด้านความปลอดภัยต่อระบบ เช่นเจาะระบบ ปล่อยไวรัสคอมพิวเตอร์ เป็นต้น11.2 มีการกระทำที่เป็นการฝ่าฝืนพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 255011.3 มีเหตุสุดวิสัยเกิดขึ้นแก่ สสวท. หรือเครื่องคอมพิวเตอร์แม่ข่าย (Server) ของระบบ</p>